# Монография - Подсигуряване на процеса на IPv6 маршрутизация с IPSec тунелиране

![alt tag](https://github.com/venetay/Securing-IPv6-routing-process-with-IPSec-tunnels/blob/master/korica.jpg)

Книгата е издадена в хартиен вид от Университетско издателство „Св. Климент Охридски“. 

ISBN 987-954-07-3973-1

-----------------------------------------------------------------------------------------------------------

> Венета Йосифова притежава теоретичен и практически опит с компютърните мрежи, като първия си досег с тях е получила още в мрежовата академия на Технологично училище „Електронни системи“ към Техническия университет в София. Завършила е висшето си образование във Факултета по математика и информатика на Софийския университет „Св. Климент Охридски“. Придобила  е образователно квалификационните степени бакалавър и магистър по информатика. Магистърската програма, която е изучавала, е „Защита на информацията в компютърните системи и мрежи“. В този период води и упражнения по компютърни мрежи и комуникации, като хоноруван преподавател във ФМИ. Понастоящем работи като програмист, ползвайки основно „open-source“ технологии в своята работа. 

> В книгата е направен анализ на новите версии на протоколи IPv6, OSPFv3 и BGP4/4+ и техните методи за защита на процеса на маршрутизация. Разгледани са редица реално случили се атаки, засегнали много участници в глобалната мрежа. Взета е предвид актуалността на проблема след световния старт на IPv6 и изчерпването на IPv4 адресно пространство. На базата на този анализ е предложено решение за защитено маршрутизиране, базирано на технологии с отворен код или лицензирани с право на обществено ползване. Създадена е мрежова топология за конкретна задача, разглеждаща прилагането на IPSec при IPv6 базираните протоколи за маршрутизация, с възможности за симулация в реално време. В тази мрежова среда е изградена система за сигурна маршрутизация, позволяваща защита и удостоверяване между съседни маршрутизатори, обменящи информация за рекламирани от тях мрежови префикси. Това решение може да послужи при решаването на проблеми, възникнали в различни реални ситуации. То може да е от помощ  както в процеса на обучение на ученици и студенти, така и на системни администратори и инженери,  давайки работещ пример как да тестват своите нови конфигурации преди те да бъдат пренесени на реални устройства. Симулираната мрежова топология, с избраните технологии, позволява да се експериментира със сложни мрежови конфигурации, правейки възможно максималното приближаване до начина, по който работят реалните устройства в компютърните мрежи. Показано е как с помощта на мрежов анализатор, могат да се проведат тестове, така че навреме да се открият пропуски в сигурността. Всички материали, създадени за примерите на книгата, са свободно достъпни. 

-----------------------------------------------------------------------------

Използвани технологии: 

- Linux базирана операционна система е TinyCore Linux. За версия се
ползва 4.7.7 с версия на Linux ядро 3.0.21. Препоръчителни
изисквания за оперативна памет RAM е 128МБ.

- Quagga 0.99.22 – софтуерен маршрутизиращ стек, чрез който се
позволява имплементирането на динамичните протоколи OSPFv3 и
BGP4/4+ за Linux.

- VirtualBox версия 4.3.12 – за създаване на виртуалните машини и съвместим
с GNS3.

- Мрежов симулатор GNS3 е свободен софтуер, лицензиран под GPL
(General Public License) - Използва се за симулация на сложни
мрежови конфигурации, позволявайки максимално приближаване до
начина, по който работят реални устройства в компютърните мрежи.

- IPsec-tools версия 0.8.0 - IPSec имплементация за Linux осигуряваща
сигурността на протоколите за динамична маршрутизация OSPFv3 и
BGP4/4+ с IPSec тунелиране.

- Wireshark 1.12.3 – мрежов протоколен анализатор
